![image](/img/aeira.png)

# Identidade gráfica

## Contido

Este repositorio aloxa a identidade visual do proxecto a eira.

* fondos: Imaxes para empregar como fondos en diferentes contextos visuais e de composición.
* identidade_grafica: Documento do desenvolvemento da imaxe visual do proxecto.
* logo: logo en diferentes variantes.
* fonte: Orkney, fonte empregada para tipografía do proxecto.

## O proxecto.

No ano 2014, co gallo da xornada Mugardos 10 potencias, xurdiu a posibilidade de publicar contidos relativos a fontes e lavadoiros do Concello de Mugardos en Internet.

Asociación Comunidade O Zulo e Melisa tiñan claro, como axentes dinamizadores e impulsores do software e cultura libre galega no eido asociativo, que o núcleo principal do proxecto, ademais da publicación do contido, sería o libre acceso á información e o uso de software de fontes abertas.

En xaneiro de 2015, publícase A Cultura da Auga (www.aculturadaauga.org), a primeira peza do proxecto. Nos vindeiros anos, abeancos.gal e palleira.gal continuaron co legado.

En Novembro de 2019, froito dunha estreita colaboración con Asociación Os Penoucos, publícase www.obaixoullo.gal , un sitio web que, a día de hoxe, é unha referencia na catalogación patrimonial do Baixo Ulla e que conta como máis de tres mil elementos catalogados.

A nivel visual e estructural, os catros proxectos publicados comparten eido tecnolóxico e características, pero tamén un compoñente que lastra a publicación de novos sitios web: a ausencia aplicativo estandarizado e aberto que permita a calquera organización publicar o seu proxecto se necesidade de refacer continuamente cada versión. Froito desta necesidade, nace o proxecto A Eira.
A Eira é un proxecto tecnolóxico que ten como principal obxectivo o desenvolvemento dunha plataforma web de xestión libre e gratuíta, baseado en software Drupal, para publicación de catálogos de patrimonio cultural.
 

## Financiamento e licenza

Este proxecto forma parte das actividades que a asociación [MeLiSA](https://www.melisa.gal) realiza ao abeiro do convenio de colaboración asinado coa [Axencia para a Modernización Tecnolóxica](https://amtega.xunta.gal) (AMTEGA), e está incluída no Plan de Acción de Software Libre 2020 da [Xunta de Galicia](https://www.xunta.gal).

Os traballos realizados están dispoñibles baixo unha licenza [GNU GENERAL PUBLIC LICENSE v3](https://www.gnu.org/licenses/gpl-3.0.html), tal e como se recolle no ficheiro COPYING.

![image](/img/bottom.png)